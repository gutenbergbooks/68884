<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="hu" lang="hu">
<head>
<meta name="generator" content=
"HTML Tidy for HTML5 for Linux version 5.7.45" />
<meta http-equiv="Content-Type" content=
"text/html; charset=utf-8" />
<meta http-equiv="Content-Style-Type" content="text/css" />
<title>The Project Gutenberg eBook of Ballada a néma férfiakról by
Frigyes Karinthy</title>

<style type="text/css">
/*<![CDATA[*/
body {
 margin-left: 10%;
 margin-right: 10%;
}

h1,h2 {
 text-align: center;
 clear: both;
 line-height: 200%;
}

h2 {
 margin-top: 2em;
}
h1 span.smaller {
 font-size: 75%;
 line-height: 200%;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}

table {
 margin-left: auto;
 margin-right: auto;
}

td {
 padding-left: 1em;
 padding-right: 1em;
}

.pagenum {
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
}

.tdr {text-align: right;}

.blockquot {
 margin-left: 50%;
 margin-right: 0%;
 text-align: justify;
 font-size: 0.9em;
 max-width: 30em;
}

.center {
 text-align: center;
 text-indent: 0;
}

.right {
 text-align: right;
 margin-right: 1.5em;
}

.caption {font-weight: bold;}

.caption-largest {font-weight: bold; font-size: 2em;}

.poem {
 display: table;
 margin: auto;
 text-align: left;
}

.poem .stanza {
 margin: 1em 0em 1em 0em;
}

.poem span.i0 {
 display: block;
 margin-left: 0em;
 padding-left: 3em;
 text-indent: -3em;
}

.transnote {
 background-color: #E6E6FA;
 color: black;
 padding: 0.5em;
 font-family: sans-serif, serif;
 font-size: 0.9em;
}

.transnote p {
 text-align: center;
 text-indent: 1.5em;
}

ul.TOC {
 list-style-type: none;
 padding-left: 10%;
 text-indent: -5%;
 width: 70%;
 text-align: justify;
}

ul.TOC li {
 margin-top: 0.25em;
}

span.ralign {
 position: absolute;
 text-align: right;
 right: 15%;
 top: auto;
}
/*]]>*/
</style>
</head>
<body>
<div>*** START OF THE PROJECT GUTENBERG EBOOK 68884 ***</div>

<div class="transnote">
<p class="center"><span class="caption">Megjegyzés:</span></p>
<p>A tartalomjegyzék a <a href="#Page_31">31</a>. oldalon
található.</p>
</div>
<hr class="chap" />
<div class="chapter"></div>
<p class="center"><span class="caption-largest">KARINTHY
FRIGYES</span></p>
<h1><span class="smaller">BALLADA A NÉMA FÉRFIAKRÓL</span></h1>
<p class="center"><span class="caption">– NOVELLÁK –</span></p>
<p>&nbsp;</p>
<p>&nbsp;</p>
<p class="center"><span class="caption">BUDAPEST</span></p>
<p class="center"><span class="caption">ATHENAEUM IROD. ÉS NYOMD.
RÉSZVÉNYT. KIADÁSA</span></p>
<hr class="chap" />
<div class="blockquot">
<p>Költeni annyi, mint itélőszéket tartani önmagunk fölött.</p>
<p class="right">(IBSEN)</p>
</div>
<p class="center">A szerző minden jogot fentart magának</p>
<hr class="chap" />
<p><span class="pagenum"><a name="Page_3" id=
"Page_3">-3-</a></span></p>
<div class="chapter">
<h2>AZ UJ ÉLET.</h2>
</div>
<p>Reggel, mikor felébredt, nehéz ködök feküdtek az utcán, de az ég
tiszta lehetett – vérvörös korong a barátságtalan nap és valami
fojtó szag szürődött be a rések között. Fáradt volt, egészen
sajátságos fáradtságot érzett ezen a reggelen, ami jó is volt, de
egyuttal nyugtalanitotta. Az utóbbi napok szorongásai most elmultak
és ő most elhatározta, hogy többé nem is szabad azoknak
visszatérni.</p>
<p>Öltözködés közben többször gondolt erre. Hiszen nagyon könnyen
el lehet intézni minden gyötrődést és fejtörést és aggodalmat. Egy,
kettő, három, mondja az ember hangosan és elhatározza, hogy mire
kimondta, hogy »három« már nem gondol arra, amire az elébb gondolt.
Vagy igy: szomoru vagyok, de ez nem jó, vig akarok tehát lenni.
Mondom: egy, kettő, három – és kihuzom magam és jól kinyitom a
szemeimet, amiket a szomoruság és bágyadtság összehuzott és
mosolygok – és mire kimondtam: »három«, már vig vagyok. Nagyon
egyszerü ez. Egyszerüen azért, mert vig akarok lenni és nem akarok
szomoru lenni.</p>
<p>Csodálkozott, hogy ez milyen egyszerü és hogy ő erre még nem
gondolt. Ezentul mindig igy lesz, mondta magában és ez nagyon
megnyugtatta. Már a takaritónővel is vidámabban beszélt, sőt, mint
később egy pillanatra átvillant az agyán, kicsit talán tulságosan
is vidáman. A takaritónő kicsit csodálkozva nézett rá.</p>
<p>Milyen egyszerü, folytatta később is, az utcán. És fütyörészett.
A köd lefolyt a Dunapartra, messziről tülköltek <span class=
"pagenum"><a name="Page_4" id="Page_4">-4-</a></span> a hajók. Nem
ment be a tőzsdére, hevenyében olyan érzése volt, hogy erre most
semmi szükség. A tőzsde és mindezek a dolgok – bolondság. Mire
való? Emlékezett rá, hogy milyen nyomasztó és rettenetes volt
minden ezekben az utolsó napokban és hogy a tőzsdén álldogált
hosszan és szikáran és fogta a homlokát elől és mindez milyen
halálosan szomoru volt. Az orvoshoz se megyek el, tette hozzá. Az
orvos az utóbbi időben ostobán néz és ostoba kérdései vannak. Eee…
izélni akarja az orvos… hogy is mondják csak? Egzekválni. Nem,
dehogy, azt nem ugy mondják. Szuggerálni akarja az orvos.
Szuggerálni. Szuggerálni. Igy mondják, szuggerálni.</p>
<p>Ezen megint megörült. A Szabadság-téren kevesen jártak, egy
szembejövőt szinte megállitott, hogy közölje vele, hogy igy kell
mondani: szuggerálás. De aztán mégse mondta, csak a száját nyitotta
ki és révetegen mosolygott rá. Az ember megfordult és
utánanézett.</p>
<p>Mindez szomoruság, ami eddig volt, az nyilvánvaló. És most még
egyszer átgondolta az egészet s az az érzése volt, hogy elérkezett
a számadásig. Csak mintha valamit elfelejtett volna. Mit
felejtettem el, valószinüleg a feleségemnek felejtettem el szólni.
Elhatározta, hogy délután felszól a feleségéhez és megmondja neki.
De mit? Eh, mindegy.</p>
<p>Végigment az utcán, még tisztában volt vele, hogy a sarkon
visszafordult és összehuzott szemmel elolvasott egy cégtáblát –
azután hosszu csend következett.</p>
<p>Délután három óra felé jutott megint eszébe. Egy kávéházba
találta magát, olyanféle érzéssel, mint mikor valaki nagyon
erőlködik, hogy eszébe jusson, mit álmodott nehány perccel előbb –
s végre hirtelen eszébe jut. Most jött csak rá, hogy órákig
mászkált a köruton, boltokba vásárolt közben – a széken csomagok
hevertek mellette – emberekkel beszélt, hangosan hadonászott.
Valahol <span class="pagenum"><a name="Page_5" id=
"Page_5">-5-</a></span> mintha veszekedett volna is. Aztán bejött
ebbe a kávéházba – de miért is jött csak be ebbe a kávéházba? Ide ő
nem szokott járni. És hirtelen nyomasztó szorongás fogta el, az
ismeretlen ablakok és ismeretlen pincérek láttára. Majd egyszerre
felderült, eszébejutott az »egy-kettő-három«, amit délelőtt
kifundált. Annyira jókedve lett, hogy dudolni kezdett és
zsebredugott kezekkel nézte a főpincért. A főpincér is nézte őt és
valami furcsa volt az arcán. Ettől zavarba jött. Mi lehet az oka? A
fia jutott eszébe és egy levélszekrény. Ellágyult, nagy melegséggel
gondolt a fiára és félhangosan szólt maga elé: »Az én édes fiam
szeret engem. Az én édes fiam ugy szeret engem, mint fiu apját
szereti az emberiség történetében«. Elmondta ezt és megdöbbent
szavainak ünnepélyes nagyszerüségétől: – egy pillanatra szinte
megszédült, hogy ilyen nagy dolog az ő eszébe juthatott. Igen, az
emberiség, mondta mégegyszer, mélyen megindulva – és hogy ő erre
nem gondolt! Igen, a szeretet és az emberiség.</p>
<p>Egy, kettő, három – mondta és megint ránézett a pincérre.
Szegény pincér, ő nem tudja, mi az emberiség. Egyszere forró
szeretetet érzett a pincér iránt, majdnem könnyek gyültek a szemébe
és már kinyitotta a száját, hogy megmagyarázza neki. De aztán mást
gondolt.</p>
<p>A szeretet, beszélt magában, az emberek szeretete: ez az
emberszeretet. Ó és ő erre nem gondolt! Talán ezért volt minden
szomoruság és rosszaság eddig – ó igen, mert ő csak magára gondolt
eddig és nem a szeretetre. De ma reggel, ma reggel, mindenre
rájött. »Egy-kettő-három« ez mindent megcsinált. Most egyszerre oly
világosan érezte, hogy szinte szemét kellett behunynia a nagy
fényesség előtt. Ugy jött, hogy eddig homály és sötétség volt
minden és valami gomolygó fuldoklás ennek a sötétségnek a fenekén.
De most egyszerre kiderült. Ezentul a szeretet mindent megmagyaráz
és ezzel <span class="pagenum"><a name="Page_6" id=
"Page_6">-6-</a></span> uj élet kezdődik az ő életében. Csak ugy
száguldoztak most a gondolatok zakatoló fejében, keresztülkasul,
széditő sebességgel és mind tömegesebben. Egyszerre, minden átmenet
nélkül, Krisztus jutott eszébe és erre igy szólt: »Igen, Krisztus
és az emberszeretet. Szeretni, szeretni, szeretni kell az
emberiséget, a szegény, szegény, édes, édes, édes emberiséget,
szép, barna emberiséget. Ó, le kell borulni az emberiség előtt!
Ime, ezért szenvedtem és gyötrődtem eddig, mert ezt nem tudtam.
Mert mindig magammal törődtem csak, befelé fordultam, egzekváltam
magam. Önmagamat emésztettem, nem volt kivül semmi, amibe
kapaszkodjam. Most azonban boldog és tiszta emberszeretet
következik – és uj élet, ennek az érzésnek harmoniumában – ó,
harmónium!«</p>
<p>Igen uj élet! – Uj élet! Uj élet! – ujjongott – aztán hirtelen
ujabb nyugtalanság fogta el, hogyan fogja ő mindezt megmagyarázni
tudni nekik? Lángoló vágyat érzett, hogy megmagyarázza valakinek,
milyen uj élet kezdődött s milyen más lesz ezentul a világ.</p>
<p>Az ajtóban rászólt a pincér, hogy nem fizetett. Ránevetett a
pincérre és reszkető kezekkel adott át egy koronát. Most olyan
könnyü volt minden s még meg is jegyezte magának, hogy az ilyen
nagy mámor, mely egy uj igazság születését kiséri, nagyon hasonlit
a részegséghez. Igazán, a vér fejébe szállt s egy kicsit tántorgott
is.</p>
<p>Esteledett.</p>
<p>Ködben gomolyogtak a lámpák, egymás után gyultak ki a kirakatok
– távol, a Váci-körut végén egyenkint ragyogtak fel a
sósborszes-reklám betüi.</p>
<p>– Hm. Most mit tegyek – szorongott egy percig.</p>
<p>Bemegyek a kávéházba és beszélek valami szerkesztővel. Valami
nagyon okos emberrel kellene beszélni. Hiszen ami ezután
következik, gyorsan és energikusan történik <span class=
"pagenum"><a name="Page_7" id="Page_7">-7-</a></span> majd s minden
kiviláglik. Valami szerkesztővel kell beszélni. De gyorsan, mert a
halántéka ijesztően lüktetett.</p>
<p>Azért, aránylag egész nyugodt vagyok, – mondta egy perc mulva.
Hangosan mondta.</p>
<p>– Parancsol? – kérdezte a pincér.</p>
<p>– Feketét, – mondta könnyedén és magában örült. A pincér nem
vehet észre semmit, gondolta, mert ime, könnyedén és elegánsan
rendelte a feketét, mintha semmi se történt volna. Elhatározta,
hogy most nagyon fogja figyelni magát, hogy könnyed és elegáns
legyen.</p>
<p>Felhörpintette a feketét és magában dudolt valamit. Majdnem
elnevette magát izgalmában, ugy örült, hogy a pincér nem vett észre
semmit. Ingerlő vágya támadt, hogy még egyszer bebizonyitsa ezt a
pincérnek. Átült egy másik asztalhoz és odaszólt a pincérnek.</p>
<p>– Feketét.</p>
<p>Felnézett és észrevett két embert, aki a középső asztal mellett
állt és őt nézte. Egy pillanatra megzavarodott, aztán valami
keményet érzett a szivében.</p>
<p>– Ahá, – mondta, – már figyelnek. Annál jobb.</p>
<p>Szembenézett velük. A halántéka vadul lüktetett. Összeszoritotta
fogait és rájuk nevetett. Egyszerre rájött, hogy az egyiket ismeri.
Hiszen akkor rendbe van.</p>
<p>– Szervusz, Svarc! – mondta hangosan. Mikor látta, hogy az nem
nevet, megharagudott. Én itt ebbe a kávéházba otthon vagyok,
lihegte magában, itt végre nem lepődhetnek meg, hogy bejöttem. És
nekem jogom van feketét inni.</p>
<p>– Szervusz, Svarc! – mondta még hangosabban és az asztalra
ütött. Több ember felállt. Vállat vont, felállt és a fogain
keresztül fütyörészett. Zsebretette a kezét és átsétált a
billiárd-terembe. Csak azért is, jó kedvem van, gondolta. Ha
ezeknek nem tetszik, fulladjanak meg. De én már rájöttem, hogy
lehet az embernek <span class="pagenum"><a name="Page_8" id=
"Page_8">-8-</a></span> jókedve. Egy-kettő-három. Egy-kettő-három.
Egy-kettő-három.</p>
<p>Egészen az ablakig ment. Érezte, hogy az arca elvörösödik.
Kinézett az ablakon: tovább dudolta az előbb elkezdett
orfeum-kuplét és dobolt az üvegen. Aztán lassan megfordult és
szembekerült az ajtóval.</p>
<p>Egy csomó arcot pillantott meg, mind feléje volt fordulva: az
emberek álltak és összetömörültek az ajtóban.</p>
<p>Most egy pillanatra elcsudálkozott. Mi ez? Történt valami?</p>
<p>Kinézett az ablakon, hogy talán odakint van az a valami. Aztán
megint az ajtóban állókra meredt. Nyugtalansága csak percig
tartott.</p>
<p>– Ahá, az uj élet! – jött rá hirtelen. – Megtudtak valamit.</p>
<p>És nyugtalanságán keresztül izgalmas örömet érzett.</p>
<p>Végre meglátta a szerkesztőt. Ott állt a többiek közt. Egyenesen
feléje tartott.</p>
<p>– Alászolgája, szerkesztő ur, – szólt könnyedén, kicsit
rekedten. – Na, nagyon örülök, hogy beszélhetek magával. Sok a baj,
mi, sok a baj, a kis ujságirókkal, mi, hehe?</p>
<p>Ez jó volt, hogy ilyen elfogulatlan vagyok, nyugtatta meg remegő
és riadt idegeit. Egészen közel lépett és megveregette a szerkesztő
vállát. Ez még nem elég, villant át agyán, ugy látszik nem ismert
meg, meg kell mutatnom, hogy szeretem őt.</p>
<p>És hirtelen átölelte a szerkesztő nyakát és fejét mellére
hajtotta. Behunyta szemét és végtelen lágyság töltötte el. Érezte,
hogy forró könnyek gyülnek szemébe a szeretettől. A rettentő káosz
mintha oszladozni kezdett volna és pihegve sirni kezdett.
<span class="pagenum"><a name="Page_9" id=
"Page_9">-9-</a></span></p>
<p>Most sürü felhőket látott maga előtt s távolban hunyorgó
tüzeket. A tompa és ijesztő hegyek felől vörös lángok csapkodtak.
Ferde, acélkék felhők mögött három keresztfa állott: a Golgota.
Felette narancssárga az ég. Krisztus feje vonaglott még és szemében
mérhetetlen fájdalom és szeretet.</p>
<p>Felemelte könnyes arcát: a szerkesztő ott állt még és csititotta
őt. Körülöttük ember ember hátán, tolakodó és kiváncsi arcok.</p>
<p>Ezek megijedtek, gondolta, ám hadd ijedjenek meg. Ijedjenek meg
még jobban. Összevicsoritotta fogait és felrántotta szemöldökét.
»Bá!« mondta és rémülten érezte, hogy csakugyan megijedtek. Ekkor
halálos rémület szállta meg, mikor észrevette, hogy csakugyan
megijednek. Eleresztette a szerkesztőt és botorkálva indult meg,
elforditott arccal. Utat engedtek neki. A karzat felé indult.
Tántorgott. Valami suhogást hallott. A karzatról hanyathomlok
rohant le egy csomó asszony és fiatalember, amint ő lassan felfelé
ment a lépcsőn – és ő gyötrődve próbálta eltalálni, hogy azok hová
rohanhatnak és miért? Valami baj lehet, odalent, nyugtatta meg
rémülettől zakatoló szivét, valami nagy, nagy, nagy baj lehet. Ó,
valami borzasztó, rettenetes baj lehet, amitől azok ugy megijedtek.
Ó, valami rettenetes, feneketlen sötétség lehet, valami förtelmes
szörnyeteg, görbe karmokkal és tátongó szemekkel.</p>
<p>Felért – a karzat üres volt – feldobott székek és asztalok –
egyetlen lélek se az oszlopok között… No, mi az?… döbbent meg
hirtelen, – na mi az, mi az, mi az?</p>
<p>– Pincér, – mondta rekedten és vadul dobogó szivvel és
fenyegetően – pincér, feketét…</p>
<p>Érezte, hogy feketét kell kapnia, hogy ki kell őt szolgálni,
hogy akkor elmulik ez a lidércnyomás. Ha <span class=
"pagenum"><a name="Page_10" id="Page_10">-10-</a></span> ő okosan
viselkedik és feketét kér, elfogulatlanul feketét kér, akkor még
minden jóra fordulhat és az a szörnyeteg nem jön ide föl.</p>
<p>– Pincér, feketét…</p>
<p>De rögtön megbánta, érezte, hogy egy fokkal hangosabb volt, mint
kellett volna, nagyon hangosat kurjantott – és most halkabban tette
hozzá »feketét«. És leült a rács mellett egy székre. A lábai
remegtek és táncoltak.</p>
<p>Lenézett.</p>
<p>A földszinten embertömeg hullámzott, megszámlálhatatlan arcot
látott, odaszorongtak az alsó rács mellé. Ő egyedül ült a karzaton,
a rács mellett, egy széken.</p>
<p>De mi ez, mondta ekkor magában kimondhatatlan aggodalommal, de
hát mi történt? Miért nem szól senki hozzá és miért nem mondják meg
neki, hová bujt az a szörnyeteg? Talán a pincébe bujt, vagy az
oszlopok közé. Vagy itt, a karzat alatt van, vagy felmászott ide és
most az ő asztala alatt terpeszkedik – és azért nézik őt ugy? Jaj,
vagy talán felkuszott őreá és most az ő arcán fekszik és az ő
szemeiből fecskendezi ki rettentő pillantását…? Nem, nem, nem.</p>
<p>Nem, nem, meg kell nyugtatni őket, mert szörnyü, szörnyü dolog
történhetik. Miért nem jönnek azok közelebb? De hát mi történt, az
istenért? Felemelte a kezét és halálosan meghökkent ettől a
mozdulattól: nem emlékezett rá, hogy ő fel akarta emelni a kezét –
a keze magától emelkedett fel az asztalról. És érezte, hogy most
több ilyen mozdulat következik majd – feláll, járni fog, vagy
nekimegy valaminek, vagy beszélni fog, egy perc mulva, vagy
mindjárt – és mindezt ő nem akarja és mégis meg fog történni. Talán
mégis álmodok, villant át rajta egy pillanatra a hiu és vacogó
remény. De már nem hitte. <span class="pagenum"><a name="Page_11"
id="Page_11">-11-</a></span></p>
<p>Gyorsan, gyorsan, nógatta magát ugyanakkor. Gyorsan, gyorsan,
beszélni, cselekedni, hogy lássák, ébren vagyok. Most görcsösen
erőlködött, hogy miről beszéljen. Valami általános téma kellene,
amit mindenki megért: amiből mindenki rögtön látja, hogy minden
rendben van és hogy neki semmi titkolni valója nincs.</p>
<p>– Uraim, – mondta hangosan, – a szociálizmus vezet minket a
liberálizmus felé. Éljen Vázsonyi!</p>
<p>Mialatt ezt mondta, belül kinosan s rémülten tolakodott fel a
kérdés: hogy kerültem én ide és most mit csináltam? Mi történt? De
nem jutott eszébe, hogy mi történt. Annyi azonban bizonyos volt,
hogy most már folytatni kell, ha elkezdte.</p>
<p>– A szociálizmus, uraim, az egyetlen megoldás uraim…</p>
<p>Hadonászott, egyszerre, mintha villámcsapás érte volna, eszébe
jutott.</p>
<p>– Uraim! – orditott bele a gomolyagba. – Uraim! Az
emberszeretet! Miért nem szeretik egymást az emberek? Uraim! Én
szeretem az emberiséget! Én szeretem… Uj élet… Uraim… Emberiség… Uj
élet… Egy-kettő-három… És uj élet fakad… Ó, szeretni, szeretni kell
az emberiséget… ó, végtelenül szeretni kell az emberiséget!!… Édes,
jó emberiség!…</p>
<p>Örvény gomolygott, az oszlopok ferdén és keményen merevedtek
meg. Kitárta karjait és ugy maradt: az emberszeretet fenséges
gondolata töltötte be egészen, mint Krisztust a hegyen. Csak a
szivében nyöszörgött és szükölt még egy riadt kis gyerek és
menekülni próbált, ki innen, ki ebből a rettenetes kávéházból, –
valahol az asztalok és székek között, kuszva, négykézláb, hogy
senki ne lássa, eltakart szemekkel, ki a boldog, napfényes szabadba
és futni, futni… Ki innen, e gyülöletes és gonosz és részvétlen
arcok közül, ki ebből <span class="pagenum"><a name="Page_12" id=
"Page_12">-12-</a></span> a szörnyü kávéházból, ahol rögtön minden
összeomlik és valami büzös feketeség marad csak… ki innen,
menekülni a kötelek elől, amik mindjárt kezére csavarodnak és
hátracsavarják karjait… ki innen, ahol mindjárt betömik száját és
egy sötét oduba dobják, hol bőr van a falakon, melyeknek acsarkodva
s vért hányva dühében dobja majd neki megkötözött testét, hogy
harapja és marja a falakat… hogy füleit letépje és felszakitsa
száját… hogy belemarkoljon agyába s összerázza, – agyába, mely
elárulta s elhagyta őt… s mely megdermedett az iszonyattól…</p>
<p>Nyögve és tántorogva állt fel – már késő volt. Két kéksapkás
ember közeledett. Az egyik melléje lépett.</p>
<p>– Mit akarnak? – kérdezte és halálos fehérség öntötte el.</p>
<p>– Jőjjön velünk.</p>
<p>– Hová? – kérdezte. A hangja kongva verődött neki fülének. – Nem
megyek. Ne nyuljon hozzám. Agyonverem.</p>
<p>– Jőjjön, mert megkötöztetem.</p>
<p>– Nem, nem, – szükölt magában az őrült – valamit tenni kell…
csak ne kötözzenek meg… csak ne kelljen verekednem… Csak mehetnék
igy, nyugodtan… Csak ezt, legalább… Csak mondana valamit, hogy
mehessek… nyugodtan… Csapna be… Mondaná, hogy csak sétálni visz…
hogy ne kelljen verekednem… ha már oda visznek…</p>
<p>Halványan elmosolyodott.</p>
<p>– De csak sétálni megyünk? mondta mosolyogva.</p>
<p>– Igen, – lepődött meg a mentő, hogy kisegitették. – Csak
sétálni. Majd kocsiba ülünk.</p>
<p>És nyugodtan, békésen vonultak el az összecsődült tömeg sorfala
közt. <span class="pagenum"><a name="Page_13" id=
"Page_13">-13-</a></span></p>
<div class="chapter">
<h2>BALLADA A NÉMA FÉRFIAKRÓL.</h2>
</div>
<p>A hajó, kissé ferdén oldalt fordulva, egy hegy oldalában
fekszik, ugy ahogy megérkezett. Jobb oldala, a visszahajtott
kéményekkel, nekidőlt a hegynek, fedélzetéről ledőltek a padok.
Esteledző, zöldes derengés árad szerte. A parancsnoki hid
közelében, az egész felső fedélzeten, egyetlen ember maradt csak, a
parancsnok. Kék ruhájánál fogva beleakadt a korlátba és most
előretámasztott testtel kifelé mered, arca kevéssé lehajtva, mintha
a talajt kémlelné. Nyitott, kék szemei előrenéznek, a derengésbe.
Dombos, sárgásbarna sikság terül el előtte, a láthatár szélén
szakgasztott, fanatisztikus hegyek violáznak, a középső hegy
ormáról kavargó tajték-örvény kigyózik a zöld magosságba, pöfögve
löki ki magából a tajtékot. Jobbra olivzöld korall-erdő sötétlik a
sziklák alatt, alatta nyugalmas, ezüstös lap: a higanytó. Az a
lejtő, ahol a hajó megállt, szelid eséssel egy sötét meder felé
lapul el, abból már semmi se látszik, csak néha villan fel benne
valami cikázó, vörös fény. A parancsnok tekintete mintha e mélység
felé furódott volna, mintha az utat keresné, melyen haladniok kell,
tovább, ha itt se nyugodott meg végleg ama sebzett óriás, akit az ő
kezére biztak. Jobbkeze könnyedén pihen egyik zsebében, mintha
távcső után kotorászna.</p>
<p>Háta mögött az ötödik kémény tetejéből hosszu, tarajos kigyó
mászik kifelé és lomhán végignyul a kürtő falán. A villódzó vizben
cikáznak a halak és meduzák: bizonytalan körvonalu tömegek
gombolyognak távolabb, szétnyulnak összehuzódnak, buta fejjel
nekilódulnak a viznek <span class="pagenum"><a name="Page_14" id=
"Page_14">-14-</a></span> és feketén tünnek el valahol, valami
biborló sötétségbe. A hajó rengő spongya-hegynek farolt neki és
ebből a spongyából ezer meg ezer halvány fényesség szökött ki,
apró, kék lángocskák, a sötétség beálltával ezek mind fényesebbek
lesznek, mint a csillagok. Mindez örökös némaságban.</p>
<p>Egy tátogó félszeguszó nekilódul az ablakoknak, megáll és kerek
szemei kidüllednek. Egy csomó férfi áll az ablakok közé
gyömöszölve, szájukat az ablakra tapasztják. Néhány katona
közöttük, uniformisban. Az alsó fedélzeten is, egy sarokban,
csomóba állnak a férfiak: szorosan, egymás mellett, mintha valamin
tanácskoznának. De mozdulatlanok és némák. Néha meggondoltan,
lágyan egy-egy kar emelkedik, amint a meduza átszeli a szoba
zöldjét. Többen átölelik egymást. A norvég iró egy csoport fölött
lebeg, fejét befurta a tető sarkába, arcán kérlelhetetlen szigor és
határozottság. Szemeit keményen lehunyta. Egy matróz fejére
támaszkodik.</p>
<p>Keresztbefont karokkal egy elegáns, szakállas férfi mosolyog:
fogai kilátszanak. Ajkán még ott vannak szinte a szavak: »Uraim, ne
tolakodjunk. Engedjék az asszonyokat, az asszonyok mehetnek!« Más
arcokon vad düh és tajték. Egy-egy buborék tolakszik néha még a
sápadt ajkak közzé, kigömbölyödik és száll. Aztán csönd. A halak
némán tátognak s kigyóznak a szobákon keresztül.</p>
<p>Éjfélben elsötétül a sárga fény s valami vöröses sugárzás ködlik
fel ama mélységből. Ezek a világitó algák. Az öt néma kémény
hosszában egy-egy vörös csik vibrál végig, a koráll-erdő sötéten
vörösödik el most a higanytó is és vöröslő alakok mászkálnak a
partján. A parancsnok jobbkeze még mindig zsebében, balja kissé
lejebb csuszott a kormánykerék küllői között. Szemeiben két vörös
pont gyuladt ki. <span class="pagenum"><a name="Page_15" id=
"Page_15">-15-</a></span></p>
<p>Éjfélben muzsikaszó hallszik s a libegve alvó halak
összerándulnak. Harmadik éjszakája már, hogy a viz idehozta ezt a
zenét: mindig gyengébben hangzik, de még kivehető a lágy dallam,
egy keringő melódiája. Hegedü és zongora kavarta össze a hangok
olaját, uszik a vizek felett s idáig szivárog. Messze fönt a
magasban, a zöld harang felett, uszik egy hajó, uszik és távolodik
és huzza maga után a hang-uszályt. A hang nekilibben az ablaknak és
besiklik, a fedélzet alá. Egy halk hullám verődik a fülekbe s a
nyelvek alá tolakszik hogy felemelje a nyelveket. De némák
maradnak.</p>
<p>És a hullám beszél, s fültől-fülig szalad.</p>
<p>Sorrento… Sorrento…</p>
<p>Halljátok, néma férfiak… Sorrento felé megyünk a kék levegőben,
Sorrentóban virulnak a narancsok. Nincs semmi veszély… a bárkák
szeliden siklottak el az örvény mögött és az asszonyok hamar
magukhoz tértek.</p>
<p>Sorrento… Sorrento…</p>
<p>Egy kicsit megijedtünk, mikor a vészharang kivert csipkés
ágyunkból s fehér ingecskékben szaladgáltunk a félrebillent
fedélzeten… Egy kicsit megijedtünk, mert éjszaka volt és sós a
vizszag… és nedves lett a cipőcske…</p>
<p>Sorrento… Sorrento…</p>
<p>Egy kicsit megijedtünk és szepegtünk is… De ti nem sokáig
hagytatok szepegni, ti kedves, néma férfiak… ó, mi mindenkor
megbiztunk a ti nemes szivetekben… »Az asszonyok a mentőcsónakba!«
hangzott a parancsnok szava és maradtatok, mosolyogva, a hajón és
némán néztetek utánunk és mosolyogtatok, amint lassan tünt el a
lámpasor, egyik a másik után… Részeg és mámoros mosoly ült néma
ajkatokon… bizonyosan tetszettünk nektek ingecskékben, a borzongó
hajnali levegőben… Ugy-e, szépek voltunk?… <span class=
"pagenum"><a name="Page_16" id="Page_16">-16-</a></span></p>
<p>Sorrento… Sorrento…</p>
<p>Csak egy pillanatig voltunk megijedve… Csak egy pillanatig
hittük, ó nemes és néma férfiak, hogy most aztán nem használ a
csipkés ingecske és puderes arcocska… hogy most aztán kiderül,
milyen rongy és szemét gyámoltalan kis mosolyunk és ravasz kis
harisnyánk és ravasz kis szerelmünk, a ti végtelen szerelmetekhez
képest… hogy most aztán kiderül, hogy nektek kell élni, az
erőseknek és igazaknak és mélyeknek… s hogy most aztán nincs bók és
gyöngédség és ugy löktök vissza a vizbe minket, mint a haszontalan
és sivalkodó kis macskákat… Mert mi igy tennénk veletek, ha
erősebbek volnánk… és igy teszünk veletek ott, ahol erősebbek
vagyunk, titokban… Csak egy pillanatig voltunk megjedve…</p>
<p>Sorrento… Sorrento…</p>
<p>Aztán jött a vezényszó: »Asszonyok a mentőcsónakba!« s mi
hanyathomlok szaladtunk… Ó, mi mindig biztunk a ti
lovagiaságotokban, néma férfiak… hiszen tudjuk, hogy ti még
emlékeztek a tizennyolcadik századra, amire mi már alig emlékszünk…
és mi ismerjük a ti csinos szonettjeiteket és mi mosolyogva
fogadjuk el helyét, ha felálltok a kocsiban, hogy leülhessünk… Azt
egy percig nem hittük, hogy az élet kocsijából is kiszálltok, hogy
mi leülhessünk… hogy eddig terjed…</p>
<p>Sorrento… Sorrento…</p>
<p>Ó, köszönjük a gáláns ajándékot, néma férfiak… Oly szép az élet!
Most megyünk Sorrentóba, ahol narancsfák virulnak és szenvedélyes
olasz fiuk… Oly szép az élet… De mi mindig szivesen emlékezni
fogunk rátok, néma férfiak, amiért oly kedvesek voltatok… nem
felejtjük el, milyen nemesen adtátok oda, ami a tiétek volt… és
hogy nektek köszönhetjük a <span class="pagenum"><a name="Page_17"
id="Page_17">-17-</a></span> forró, kék életet itt és Sorrento
narancsfáit és a szép olasz fiukat… Messieurs! Uraink! Néma
férfiak! Egy könyet ejtünk el értetek szép szemeinkből: ugy-e,
örültök ennek? Odalent, a mélyen… De milyen mélyen lehettek most…
Mi kihajolunk a bárkából és keresünk titeket, a viz alatt… de a
vizlap gáláns és enyelgő és csak ami arcunkat veri vissza…
Halljátok?</p>
<p>Sorrento… Sorrento…</p>
<p>Igy imbolyog a hullám egyik férfitól a másikig, s nyelvüket
emelgeti, de ők nem felelnek. Éjfélben fokozódik a vörös fény. A
parancsnok feje figyelmesebben lendül előre s keze görcsösen
ráfeszült a kormánykerékre. Néhány férfi, odalent a hajófenéken
mozgolódni kezd: püffedt arccal emelkednek s libegve szállanak
feljebb. A felfelé forditott szemgolyók rimánkodva keresik a
magasságot, karjuk könyörögve nyulik ki. De a parancsnok kemény
tekintete visszainti a nyugtalankodókat: »Maradjatok csak!«</p>
<p>Maradjatok és bizzatok meg bennem, ki idáig vezényeltem a ti
hajótokat, a néma férfiak hajóját. Azok a tengerek odafönt nagyon
könnyüek és libegők voltak, mi bátran és szótlanul kerestünk
szilárdabb talajt a mélyben. Nem tetszik nektek ez a sürübb elem?
Nem tetszik nektek ez az uj fény s e rejtelmes lények, egy uj élet
hirdetői? Itt a mi helyünk, a mozdulatlan mélységekben s a
halálban, melynek felszine alá nem mehetünk velük, csak némán és
egyedül, mi, kik odafönt gondoltunk rá, hogy mi lehet mögötte, s
mit kaphatunk cserébe az ő életükért. Ide csak nélkülök jöhettünk,
csak nélkülök és csak mi s az a muzsika, melynek szavára nincs mit
felelnünk s melynek dallamát itt érthetjük csak meg igazábban, mint
azok, kik szavakat adtak ennek a zenének.</p>
<p>Maradjatok csak. <span class="pagenum"><a name="Page_18" id=
"Page_18">-18-</a></span></p>
<div class="chapter">
<h2>JÓ VICC.</h2>
</div>
<p>Havazni kezdett, de csak ugy óvatosan: egy-két pihe ámolygott a
hideg levegőben. A puhakalapos és őszikabátos fiatalember, aki
később a jó viccet kigondolta egy óra előtt a jó viccel még az
utcán sétált, egy kicsit borzongott és odasimult a szeretőjéhez.
Másképp semmi baja se volt. Egy kicsit ideges lehetett és
nyugtalan, talán nagyon sokat beszélt, fel volt hevülve, a szemei
vidáman és ravaszul csillogtak. Azt magyarázta a szeretőjének, hogy
mennyivel jobb igy, mióta együtt lehetnek: a nyugtalanságok és
féltések elmultak. Vidám volt. A szeretője rejtélyesen mosolygott:
drága és bóditó arca a puderes fátyolon keresztül nedvesen és
csodálatosan meredt maga elé.</p>
<p>– Előbb még sétálunk egyet, jó? – hadarta a fiatalember, aki
később a jó viccet kigondolta. – Lemegyünk a vasuti hidig, aztán
egy kerülővel haza, hozzánk.</p>
<p>És a fiatalember, egy félórával a jó vicc előtt, szenvedélyesen
rántotta magához a szeretője karját, amint kicsit borzongó
agyvelejében a puha szoba feltünt, a puha pamlag és a fehér karok,
kinyujtva, a pamlagon. Elhallgatott és szorongva gondolt a
boldogságára.</p>
<p>Aztán megint hadarni kezdett.</p>
<p>– Látod, erre jártam mindig, itt kerestem lakást, mikor még nem
volt biztos, hogy az enyém leszel egészen… Tudod, buta voltam, még
nem voltam biztos, de azért kerestem lakást… Milyen napok voltak…
<span class="pagenum"><a name="Page_19" id=
"Page_19">-19-</a></span></p>
<p>És igy hadart tovább a fiatalember, egy negyedórával a jó vicc
előtt, a Külső Vasutihid-utcában, egy kerülővel, félórányira a
lakásától, ahová a szeretőjével tartott.</p>
<p>– De aztán nem vettem itt… Ostoba és kétségbeesett voltam… A
tizenkettes számban itt lakott… Bábolnay… és én féltékeny voltam
rád, tudod? Nahát, szerelmes volt beléd… mindegy, emlékszel. Akkor
még nem voltam biztos, hogy szeretsz… és borzasztó fájdalmakat
álltam ki… ó, a nyomorult, hogy gyülöltem. Milyen rettenetes
gyötrelmeket okozott nekem…</p>
<p>És a fiatalember néhány perccel a jó vicc előtt, dacosan megállt
a Külső Vasutihid-utca tizenegyes háza előtt, egy órányira a
lakásától, ahova szeretőjével tartott.</p>
<p>– Hónapokon át, – hadarta kézzel-lábbal, – hónapokon át. Nem
volt nyugtom és nem tudtam dolgozni. Néha félőrülten iderohantam
este és a szomszéd kapu alól lestem a kapujára: az a
kényszerképzetem volt, hogy odajössz hozzá – borzasztó ugy-e?
Remegtem, sirtam a félelemtől. A nyomorult, ostoba. És képzeld,
tudta, hogy szenvedek, kinozott, csufolt, játszott velem. Az utcán
gunyosan és messziről nagyokat köszönt nekem. Néha, mintha
véletlenül tenné, nagyot sóhajtott és a nevedet mondta ki… Majd
szándékosan leveleket dugdosott, hirtelen a mellényzsebébe…
»Szegény barátom…« mondta emfatikusan, néha, mikor együtt
üldögéltünk. Ha meglátogattam és egyedül volt, zavarba jött,
hirtelen becsukta a szekrényt, az ágy elé állt… Zavartan hebegett…
Azt mondta, hogy: bocsánat, de… és igy tovább. Aztán kinevetett,
mikor látta, hogy sápadok el. Tudta, hogy görcs áll a szivembe
ilyenkor.</p>
<p>A fiatalember föllélegzett, aztán harsogót nevetett.</p>
<p>– Képzeld, igy meggyötört, csupa viccből. De megérdemeltem,
milyen ostoba gyerek voltam. A nyomorult. <span class=
"pagenum"><a name="Page_20" id="Page_20">-20-</a></span></p>
<p>És a fiatalember, aki azelőtt olyan ostoba gyerek volt, megállt
a tizenkettes számu ház előtt és hirtelen a szeretőjéhez fordult.
Ránézett.</p>
<p>– Te, – mondta halkan és a szemei furcsán fénylettek, – egy jó
viccet gondoltam ki.</p>
<p>A szeretője is megállt. Egy hosszu percig szótlanul nézték
egymást.</p>
<p>– Roppant érdekes lesz, hallod? Megtréfálom Bábolnayt… amiért
ugy megkinzott… visszaadom neki a kölcsönt…</p>
<p>A két ember megint egymásra nézett. A vicces fiatalember arca
szokatlan, nyugtalan szinekben lángolt. Szemeit egészen összehuzta
és az ajka sunyin remegett. A szeretője nyugodt volt, csak egy
árnyalattal sápadt el a puderes fátyol alatt.</p>
<p>– Nagyszerü lesz… ide figyelj… Te most fölmész Bábolnayhoz…
egyedül találod… izgatottan és zavartan beszélni kezdesz… leülsz…
Hiszen szinésznő vagy, meg tudod csinálni… Ő meg lesz lepetve,
aztán mindent megérteni vél… hiszen ismered, elbizakodott és hiu
ember… Szóval elkezd nyugtatni, hogy semmi baj… Aztán… aztán két
perc mulva én feljövök… Becsöngetek… Te felsikoltasz: »Szent isten,
ez János…« Én belépek… rettenetes csönd… Aztán Bábolnay
mentegetőzik… erőlködik… produkálja magát… majd fölényes pózt vesz
fel… és akkor mindketten egyszerre az arcába nevetünk: »Te marha,
hiszen együtt beszéltük meg, ne kinlódj« és karonfogva távozunk…
Képzeld…</p>
<p>Hirtelen megállt. A jó vicc után révetegen néztek egymásra.
Mindketten remegtek egy kicsit, de egészen halkan és
észrevétlen.</p>
<p>– Nos? – kérdezte a vicces fiatalember és furcsa, torz vonalban
vigyorgott. <span class="pagenum"><a name="Page_21" id=
"Page_21">-21-</a></span></p>
<p>A szeretője már közben, mialatt beszélt, befelé nézett, a sötét
kapu aljába. Most se forditotta vissza az arcát. Talán egy
pillanatig állhatott, azután még, hogy a másik abbahagyta a
beszédet.</p>
<p>– Jó, – mondta aztán egész röviden. S már el is tünt a kapu
alatt.</p>
<p>A vicces fiatalember utánanézett. Még látta, amint a szoknya
lila és habos fodra rálibben az első lépcső márványkockáira…
Alatta, a fodrok alatt még a cipőt is látni lehetett, egyik
csücskét, fölötte diszkrét és álmos homály. S még a sálnak egy
röpködő farkincáját is láthatta a lépcső hajlásában – ez volt az
utolsó részlet, ami eltünt. Aztán csak a kapu volt és egy szük,
sötét hasadék, a lépcső bejárata. Esteledett. A homályos és tátongó
udvar hátterében három-négy apró pihe szállingózott… a hó… Senki se
járt odabent. A fiatalember egy percig állhatott a kapu előtt.
Aztán lassan és szükségtelen ösztönnel: ujjhegyen ment föl. Szük és
magas lépcsők vezettek kanyarogva egy különösen épitett zeg-zugos
emelet felé. Régi, százéves házban vannak ilyen emeletek Budán. Be
kellett fordulnia, egy szük nyilt folyosón menni végig. Annak a
végében volt az ajtó. Az ajtó, megint szabadon, nyitott emelkedés
fölött: egy vasrács választotta el a tüzfaltól, melyen tul a budai
hegyekre nyilt homályos, elfolyó kilátás a téli boruban. Halvány
réztáblán csillogott a »Bábolnay« név.</p>
<p>A fiatalember megállt. Lábujjhegyen állt, fülelt. Egy fél perc
telt el. A homály bejött már a rács mögé és a folyosóba
furódott.</p>
<p>Aztán lassan, óvatosan nyomta meg a gombot. Egészen könnyü, pici
nyomás volt: zengzetes, de csak pillanatig tartó csöngetés harsant
az előszoba öbléből.</p>
<p>Kettőt köhintett, aprókat. Egyik lábáról a másikra <span class=
"pagenum"><a name="Page_22" id="Page_22">-22-</a></span> állt. Az
arcán egy széles árok félszeg és ravasz mosolyra készülődött, ugy,
ahogy majd be fog lépni. Várt.</p>
<p>Megint köhögött. Aztán fölemelte a kezét és erősebben nyomta meg
a gombot. Hosszu, fájdalmas sikoltás volt most a csengő szava:
hirtelen halt el, csend lett.</p>
<p>Egy perc telt el.</p>
<p>És a homályban akkor lassan, egészen észrevétlen hajlott el az
ajkak széles vonala és aki most hajolt volna arcához: egy szétesett
és érthetetlen lyukat lát riasztó és csunya vigyorgáshoz hasonlót:
hullák arcán látott ilyet, akiket egyetlen és váratlan pillanatban
ütött meg a Halál rémülete.</p>
<p>Aztán halkan és nesztelenül feküdt rá az ajtóra. Előbb a felső
testével dőlt rá és a kezei tenyérrel kifelé rátapadtak az alsó
táblára. A hó erősebben kezdett esni: hideg szél ütött be a rács
fölött. Keresztülszaladt a gallérján és befutott a mellénye mögé.
Hallotta, amint a csatornán zugva, bugva didergett keresztül.</p>
<p>És ott dögölt meg az ajtó előtt. <span class="pagenum"><a name=
"Page_23" id="Page_23">-23-</a></span></p>
<div class="chapter">
<h2>AZ ÜTKÖZET.</h2>
</div>
<p>Most a hegyekbe visz fel az ördög. Esteledik… már véres az ég.
Van-e itten ennek mellettem egy korty a kulacsában? Kérnék tőle, ha
olyan rettentő csunya szemei nem volnának. Valami földmivelő lehet,
vagy kubikos. Nem, mégse szólok hozzá: nem, mikor az imént kértem,
igazitsa meg a szijjam rámmordult és foghagymát lehelt felém… Meg
kellett volna kötni ezt a szijjat, reggel belémvágott… véres a
vállam, azt hiszem…</p>
<p>(«<i>Kettős sorok – balra át!!… Jobbra kanya–rodj!!</i>»)</p>
<p>Ne káromkodj má’ testvér, az isten áldjon meg, dögölj meg, ne
káromkodj. Az a keserves isten, az a keserves, majd ezt a napot is
megelégeli, testvér. Majd átmegyünk a hegyen… aztán majd fujnak…
ugy-e, fujnak… aztán majd dögölhetünk… aztán majd leszedhetem ezt a
véres szijjat és megdögölhetek én is, veled együtt, testvér. Ha még
két órát megyünk, akkor ugy is jó lesz azért… akkor nem birom
tovább, milyen jó az, hogy akkor ugyse birom tovább. Akkor szépen
megállok, lefekszem…</p>
<p>(«<i>Század – lépést – válts!!… Balra kanya–rodj!!</i>»)</p>
<p>… akkor szépen megállok majd… de pont két óra mulva… nyugodtan
lefekszem majd a fübe… a lábam kinyujtom… a fejem ráteszem a
bornyura… és elalszom… és akkor rugnak majd… és belém lőnek… és
milyen jó lesz akkor… hogy akkor már lőhetnek, <span class=
"pagenum"><a name="Page_24" id="Page_24">-24-</a></span> élessel…
ugy-e, kubikos pajtás, mert aki ugy elaludt, az már nem katona
többé… ugy-e, testvér, aki meghalt, az má’ nem katona… Ugy-e,
testvér… Te drága, csak olyan förtelmes ne volnál… és ne büzlenél
ugy, testvér… katonatestvér…</p>
<p>(«<i>Harmadik század – állj!!… Brigád in–dulj!!…</i>»)</p>
<p>Indulok már, kapitány ur, hogyne indulnék… Nem látunk mi már
németet ma, azt tudom. Megyünk a németbe… bele ám, a keserves
nyavalyába. Itt a hegyek előtt rajvonalba kellene fejlődni, ha az
őrszemek láttak volna valamit… De azok nem láttak semmit. Nieder!
Le a földre, a földre!</p>
<p>(«<i>Négyes sorok – jobbra át!… Század lépést –
válts!!</i>»)</p>
<p>De csunya arcot vág az én kubikos barátom… Hazagondol. Valami
falura, ahol most esteledik… az öregek pipáznak a házuk előtt… ó,
szép lehet.</p>
<div class="poem">
<div class="stanza"><span class="i0">(«<i>A monori kikötőben van
egy öreg hajó,</i><br /></span> <span class="i0"><i>Annak is a
közelében egy fehér lobogó,</i><br /></span> <span class=
"i0"><i>Fujja a szél, fujja,</i><br /></span> <span class=
"i0"><i>Hazafelé fujja,</i><br /></span> <span class=
"i0"><i>Harminckettes öregbakák mennek
szabadságra.</i>»)<br /></span></div>
</div>
<p>Talán velük kellene énekelni… nem érezném annyira… Hallod-e,
kubikus barátom, én is hazagondolok. Most gyulnak fel az ivlámpák a
körutakon… A kávéházak előtt kéksávos redőnyök… most olvassák az
estilapokat és várják a hireket. Néhány lüszterkabátos fiatalember
ül a terrászon, cigarettáznak. Az utolsó táviratokról beszélnek…
Csapataink Oderberg-ig nyomultak előre. Holnapra ütközet várható… a
Vág völgyében négyszáz ember esett el… a katonák… <span class=
"pagenum"><a name="Page_25" id="Page_25">-25-</a></span></p>
<p>(«<i>Szakasz vi–gyázz!!… Kettős rendek – jobbra –
nézz!!…</i>»)</p>
<p>Lent a korzón sétál az egyetemi ifjuság. Selyemköpenyes nők…
nagy kalapok, napernyők. Mióta is nem sétáltam már? Milyen furcsa…
azok jönnek-mennek… megállnak… benéznek egy utcába… meggondolják
magukat, befordulnak. Egy kirakat megtetszik… egy virág… a parkban…
megállnak előtte és nézik… Jó volna hátrafordulni most és megnézni
mögöttem az eget. De nem szabad. Nem szabad megfordulni. Balra
nézz.</p>
<p>(«<i>Vi–gyázz!! Kettős rendek – balra át!!</i>»)</p>
<p>Hát aztán, kubikus testvér, ez igy van. Mert ők ugy-e sétálnak,
jönnek-mennek, selyemköpenyük suhog a szélben. Tudod-e, miért
sétálhat a cudar cibil? Te bizony nem nagyon tudod, ugy látom a
képeden. Hát én majd megmagyarázom neked. Azért sétálhat, mert mi
itt vagyunk helyette és vigyázunk rá, nehogy baja essék. Tudod-e,
kubikos testvér, mi az, hogy: társadalom? A társadalom azok a
lüszterkabátosok, meg a selyemköpenyesek. Azokat fenyegette meg a
német – megijedtek. Ideküldtek minket, hogy ne engedjük, mert ők
sétálni akarnak és cigarettázni a kávéházakban. Hát mi nem
engedjük, ugy-e testvér, dögölj meg. Dögölj meg, testvér, ugy-e, mi
eléjük álltunk: ide üss, német, ha mersz. Éppen mi: mi ketten, te
meg én, kubikos. Mi ketten. A társadalom félt és szája begörbült
ijedtében, – jaj, piszkos német, még mellbevág, összetépi a
lüszterkabátot, két, ijedt tenyerét kinyujtotta hát és téged,
kubikos testvér, meg engem maga elé állitott, páncélnak: – ezeket
verd, német, ne engem. Mi vigyázunk most rá, ugy-e, hős katonák. Mi
nem fordulunk meg, ugy-e, testvér, megyünk előre, a hazánkért, –
meg ne fordulj, kubikos, mert hátbavág a káplár. De jó vitéznek
lenni, hősnek lenni, kubikos testvér. Igazi csoda, hogy ezt
megengedték <span class="pagenum"><a name="Page_26" id=
"Page_26">-26-</a></span> nekünk. Ők, a kis szerények… ők, a
szelidek… ők, átengedték nekünk a dicsőséget… a hősi halált… milyen
szerények voltak… Mi védjük a nőket, testvér, meg az anyákat… ide
lőjj német, ha mersz… Mi védjük az ők feleségét… mi védjük most más
feleségét… más feleségét, a muskátlis ablakok közt, alkonyodó
szobákban.</p>
<p>(«<i>Harmadik század állj!!… Század rajvonalba
fej–lődj!!</i>»)</p>
<p>Az én vállamat épen ugy szoritja, mint a tiédet, és még hozzá az
enyém véres. Itt, ezen a helyen, ahol a szijj csuszik. Egy-kettő,…
egy-kettő… egyet csuszik föl… egyet le… egyet föl… egyet le… ott,
ahol véres. Ne káromkodj… nem birom ki… inkább a halált…</p>
<p>(«<i>Első raj állj!! Föld–re!</i>»)</p>
<p>Ott az erdő mögött esik, emitt meg süt még a nap. Szivárvány
lehet most, valahol a hátunk mögött… de jó volna megfordulni, hadd
látnám a szivárványt. Egyszer még jó volna szivárványt látni… csak
egyszer… Szép, piros szivárvány… elmulik, testvér és mi nem látjuk
soha többé… Szép, haszontalan szivárvány, halavány… De a katonának
nem szabad azt nézni, testvér. Nem való az semmire, testvér. Jön a
német.</p>
<p>(«<i>Irány – jobbra a hegy! Fegyver – láb–hoz!!</i>»)</p>
<p>Jeleznek valamit?… Mi az ott, odaát? Az őrszemek láttak valamit.
Elől már szétfejlődtünk… az erdő mögött lehet valami… Ne
nyugtalankodj, testvér, ne duzzogj, mint a feldühödött kutyák… majd
meglátjuk, mi vár ránk…</p>
<p>(«<i>Távolság – ezer! Cél – előre!!</i>»)</p>
<p>Riadsz-e, testvér, ijedsz-e? Ugylátszik, mégis megütközünk ma.
No, hős katona, mit nézel olyan ostobán? No, hős katona, katona
testvér? Itt maradunk, tudod-e? Tudod-e már, miért maradunk itt,
testvér? Ugy látom, <span class="pagenum"><a name="Page_27" id=
"Page_27">-27-</a></span> pajtás, félsz egy kicsit! Már nem
énekeled, hogy a »monori kikötőben«. No, mért nem énekelsz a szép
hajóról, testvér, a monori kikötőben? Egy golyó fültövön talál,
testvér… és akkor nem menetelünk már… jó lesz-e, kubikos… Jó lesz-e
nekünk? Együtt esünk el, ugy-e,… iderogysz majd mellém… a borju
fejemre csuszik… itt hörgöd majd arcomba a vért… és két homokos
karod nyakamba esik… és átölelsz majd, mint azt a férfit az az
asszony… a más felesége… akit mi védünk, hős katonák… Nem mennél
előre, az első sorokba, kubikos testvér. Dögölj meg. Hogy téged
találna elébb. Hogy öklével belevágna abba a szép szájadba… és
betörné a sárga, ostoba fogaid… ostoba… te ostoba barom… te állat…
hogy törtetsz előre… hogy törtetsz… mint a barom… te hős
katona…</p>
<p>(«<i>Távolság – ötszáz!!!… Harmadik század – balra át!
Rohamlépés – in–dullj!!</i>»)</p>
<p>Bal… jobb… bal… jobb… hehe, he. Lóg a nyelved kubikos? Hát csak
rohanj, te szép katona… hehe… rohanunk, mi? Hajrá! Be vigan futunk…
Mögöttünk leroskad az ég… Előttünk vérzik az erdő… Fuss, kubikos,
fuss… Fussunk versenyt kubikos… No, ki lesz ott elébb?… Várnak
ránk… szép asszony vár ránk, ugy-e,… hogy ugy futunk… Vár ám, a
puskatus, a hátad megett… Nem állanál meg egy percre… hallod-e,
mondani akarok valamit…</p>
<p>(«<i>Rohamlépés – indulj!! Balra tarts!! Jobbra kanyarodj!!!
Fegyver suly–ba!</i>»)</p>
<p>Hahó! Hallod-e!… Csak azt akarom mondani… mielőtt összeesek…
csak azt akarom mondani… hogy most harangoznak a falutokban…
Templomból jönnek a lányok… Meg ezt: mielőtt összeesek…</p>
<p>(«<i>Század lé–pés!!… Vi–gyázz!!</i>») <span class=
"pagenum"><a name="Page_28" id="Page_28">-28-</a></span></p>
<p>Meg ezt: hogy el ne felejtsem… hogy lássam még utoljára… Most
asszonyok jönnek a partra… a tenger tajtékzik… a fürdőkabinok
vöröslenek a fényben… Hallod-e, kubikus? A távoltengerek partjain…
most asszonyok fürdenek… fátyolruhájuk testükre tapad… kijönnek a
partra és a homokba vigigfeküsznek… Láttál-e már ilyet? Vörös
fürdőruhák… karjuk a fejük alatt… és egy férfi közeledik… egy
cibil… rájuk mosolyog… megáll…</p>
<p>– («<i>Raj – menetlé–pés! Tömö–rülj!!</i>»)</p>
<p>Most… mig itt mi rohanunk… mig itt mi összeesünk… most yachtok
futnak a tengeren… tudd meg hát, te barom. A tenger ringatja a
yachtot… A fedélzeten kosárszékben feküsznek angol leányok, szőke
fejek. Flanellruhás urak szivaroznak… bent, a kajütből lágy muzsika
szól… Halkan beszélnek, a part elhomályosodik… édes bort hordanak
körül…</p>
<p>(«<i>Raj – térdre!! Fegyver – kész!!</i>»)</p>
<p>Tudd meg hát, te barom és dögölj meg. Most hangversenytermekben
illatos asszonyok ülnek… sötét férfiszemek merengnek a pódium felé…
Fájó hegedük sirnak. Solo… Még egyszer… még egyszer… még egyszer…
akarom látni…</p>
<p>(«<i>Raj – fel! Irány – a domb! Indulj!!</i>»)</p>
<p>Most szomorufüzek borulnak a part márványpadjaira… Nehéz virágok
omlanak össze… Két árnyék csókolózik… Még egyszer, akarom… Most
csendes és hallgatag erdőkben kigyózó ösvény fut a tó felé és a
tavon kigyózó fényfoltok bujdokolnak… És zene árad, messziről… és
szivek áradnak tul a gyönyörtől… és lombok permeteznek a mély,
meleg vizek fölé… és gőz árad az égbe… és most néma szobákban
emberek ülnek, fejüket kezükbe temetve és sirnak… sirnak szabadon
és boldogan… <span class="pagenum"><a name="Page_29" id=
"Page_29">-29-</a></span> ó, élet gyönyörüsége… ó, gyötrelem
gyönyöre, ó, szabadság és gondolat mámora… és szabad levegő…</p>
<p>(«<i>Század – balra át!! Sza–kassz! Rajvonal – jobbra
zár–kózz!!</i>»)</p>
<p>(«<i>Öt ember ebből a szakaszból – hozzám!! Ez a sárga ló – hé!
hallod?! Mars!</i>»)</p>
<p>Hát igazán, hadnagy ur? Kezdődik?… – No, kubikos… most jön a
tánc. Majd vigyázz, rám ne ess, kubikos. Dögölj meg… lóg-e a
nyelved?… Észre ne vegye a hadnagy ur, hallod. – Megyek már,
hadnagy ur… Nagyságos hadnagy ur… Szép hadnagy ur… Nagyságos
hadnagy ur… Szép hadnagy ur… Hát akkor most már nem bánom, hadnagy
ur. Érti-e? Nem bánom. Itt, a kubikos mellett… itt fordulok fel…
itt akarta az isten… az a keserves isten az égben, aki idetett
engem. Csak bele az ágyuba, hadnagy ur… dübörög már csak bele, mi
kettőnket… engem, meg a kubikost…</p>
<p>(«<i>Roham!!… Ötszáz méter – egyenes!! Mars!!… Második raj –
le!! Első raj!!… térdre!!… Előre!!… Előre!!… Kutyák!!…
Előre!!…</i>»)</p>
<p>Félsz?! Te kutya, te barom. Te büdös paraszt! Te félsz? Hát
idenézz… én is csak olyan sár vagyok, mint te… idenézz, én nem
félek! A cudar isten nem engedi féljek! Hős katona, te komisz
paraszt! Itt döglünk meg, – hadd éljen a cudar, a cibil! Hajrá!
Hajrá! Ordits, paraszt!</p>
<p>(«<i>Öt ember – oda, a dombra!!… Fel!… Fel!… Nem mentek?!…
Káplár, lelőni, aki nem megy!… Fegyver – kész!…</i>»)</p>
<p>Hajrá! hajrá! Megyek, káplár ur… ne hátulról, csak hátulról ne…
brrr, azt nem szeretem… Vacogsz, te kutya… te kutya fogaim…
vacogtok… Ember… emberméltóság… éljen a társadalom! <span class=
"pagenum"><a name="Page_30" id="Page_30">-30-</a></span></p>
<p>(«<i>Első raj – le!… Állj!… Álljatok meg!… Le… a földre!…
Takarás!!… Takarás mögé!… Jobbra tarts!!…</i>»)</p>
<p>Most… most, hadnagy ur… Nagyságos hadnagy ur… itt… itt… Hadnagy
ur, isten vele… Hadnagy ur… isten vele, szép hadnagy ur… látja-e…
ott… most látom ám… most ölelik a szeretőmet… egy sima ficsur…
homályos szobába… a függönyöket behuzták… és muzsikát duruzsol a
fülébe… a szeretőmet, a ringyót… a gyáva cibil… a rongy… Pajtás…
töltényt.</p>
<p>(«<i>Tüz!… Tüz!…</i>»)</p>
<p>Pajtás… töltényt… az enyém elfogyott… Hadnagy ur… áldja isten…
maga megmenekül… menjen haza… és ölelje meg a szeretőmet… a magáé…
magának adom… Pajtás… töltényt…</p>
<p>(«<i>Tüz!… Tüz!… Tüz!…</i>») <span class="pagenum"><a name=
"Page_31" id="Page_31">-31-</a></span></p>
<div class="chapter">
<h2>TARTALOM.</h2>
</div>
<ul class="TOC">
<li>Az uj élet <span class="ralign"><a href=
"#Page_3">3</a></span></li>
<li>Ballada a néma férfiakról <span class="ralign"><a href=
"#Page_13">13</a></span></li>
<li>Jó vicc <span class="ralign"><a href=
"#Page_18">18</a></span></li>
<li>Az ütközet <span class="ralign"><a href=
"#Page_23">23</a></span></li>
</ul>
<hr class="chap" />
<div class="chapter"></div>
<div class="transnote">
<p class="center"><span class="caption">Javítások.</span></p>
<p>Az eredeti szöveg helyesírásán nem változtattunk.</p>
<p>A nyomdai hibákat javítottuk. Ezek listája:</p>
<table summary="Javítások">
<tr>
<td class="tdr"><a href="#Page_26">26</a></td>
<td>Föld–re!«</td>
<td>Föld–re!»</td>
</tr>
<tr>
<td class="tdr"><a href="#Page_26">26</a></td>
<td>láb–hoz!!</td>
<td>láb–hoz!!»</td>
</tr>
<tr>
<td class="tdr"><a href="#Page_27">27</a></td>
<td>(Század</td>
<td>(«Század</td>
</tr>
<tr>
<td class="tdr"><a href="#Page_30">30</a></td>
<td>Tüz!…</td>
<td>(«Tüz!…</td>
</tr>
</table>
</div>
<div lang='en' xml:lang='en'>
<div>*** END OF THE PROJECT GUTENBERG EBOOK 68884 ***</div>
</html>
